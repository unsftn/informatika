---
layout: page
title: Thesis Guidelines for Students
permalink: /thesis/
nomenu: true
---

### Zvanična FTN uputstva za završne radove

Bachelor rad: [ovde](http://www.ftn.uns.ac.rs/_data/pdf/bachelor.pdf)

Master rad: [ovde](http://www.ftn.uns.ac.rs/_data/pdf/master.pdf)

Specijalistički rad: [ovde](http://www.ftn.uns.ac.rs/_data/pdf/specijalisti.pdf)

### Diplomski (bachelor) radovi

Završetak četvorogodišnjih studija (na Departmanu za računarstvo i automatiku) predstavlja izrada i odbrana *diplomskog-bachelor* rada koga ovde kraće zovemo bachelor rad. Uslov za prijavu bachelor rada čine položeni svi predmeti zaključno sa sedmim semestrom. Uslov za odbranu čine položeni svi predmeti zaključno sa osmim semestrom.

Studenti koji pohađaju usmerenje *Internet i elektronsko poslovanje* (tj. u VIII semestru su izabrali predmete Poslovna informatika, XML i Web servisi i Bezbednost u sistemima elektronskog poslovanja mogu da rade bachelor rad koji se bazira na projektu realizovanom kroz tri izabrana predmeta. U tom slučaju, predložena struktura rada data je [ovde]({{ "/files/thesis/bachelor-elpos.pdf" | prepend: site.baseurl }}). Studenti nisu obavezni da rade bachelor rad sa ovom predloženom temom, već mogu da izaberu i drugu temu u dogovoru sa mentorom. Tema bachelor rada može biti povezana sa temom (budućeg) master rada.

### Master radovi

Završetak petogodišnjih studija predstavlja izrada i odbrana *diplomskog-master* rada koga ovde kraće zovemo master rad.

#### Tema rada

Temu rada, bez obzira koja vrsta rada je u pitanju, student-kandidat definiše u dogovoru sa nastavnikom koji je mentor rada. Studenti su slobodni da samostalno predlože teme za radove, ali i da izaberu neku od tema koje nastavnici unapred definišu i navedu **ovde**. Teme radova ne moraju biti striktno vezane za sadržaje koji se drže u okviru nekog od predmeta već mogu poticati iz oblasti interesovanja nastavnika ili studenta.

#### Pravila za izradu i odbranu master rada

1. Katedra formira listu tema za master radove. Teme za master radove koje nudi Katedra predlažu nastavnici Katedre i studenti zainteresovani za izradu master rada na Katedri. Iz ponuđenih tema Veće Katedre formira listu tema za master radove i objavljuje je **ovde**. Lista sadrži sledeće podatke: Naslov rada, zadatak, ime mentora (nastavnik sa Katedre) i komentora (asistent sa Katedre).

1. Student bira temu za master rad sa ponuđene liste i prijavljuje je Katedri. Katedra dodeljuje temu kandidatu. Da bi tema bila dodeljena kandidatu, kandidat mora da ima položene sve ispite predviđene planom i programom.

1. Master rad mora biti pripremljen za odbranu (odštampan, umnožen, ukoričen i dostavljen komisiji u štampanom i elektronskom obliku - PDF) najmanje 7 dana pre datuma odbrane. Rad se u elektronskoj formi dostavlja putem digitalne biblioteke doktorskih, magistarskih i diplomskih-master radova koju održava Katedra. U štampanoj formi rad se dostavlja Sekretarijatu Odseka (TMD 107).

1. Termini za odbranu master radova su u poslednjih 7 dana svakog neparnog meseca u godini osim jula.

1. Rok za odbranu master rada obuhvata prva tri termina za odbranu od datuma dodele teme kandidatu.

1. U slučaju da kandidat ne odbrani master rad u navedenom roku, obavezan je da ponovi postupak izbora teme pri čemu ne može ponovo da bira istu temu.

1. Tekst master rada mora biti oblikovan u skladu sa šablonom za diplomske radove koji se koristi na Katedri za informatiku. U slučaju da rad sadrži programski kod, on se obavezno prilaže u elektronskom obliku uz master rad. Programski kod koji se prilaže uz master rad mora poštovati konvencije o formatiranju i pisanju koda u datom programskom jeziku.

1. Ova pravila stupaju na snagu sa 01.10.2007. godine i važe za master radove prihvaćene od datuma njihovog stupanja na snagu. Izuzetak je tačka 4 (termini za odbrane) koja važi za sve diplomske i master radove čija je izrada u toku i koji se ne odbrane do datum stupanja pravila na snagu.

#### Objavljivanje naučno-stručnog rada

Od 01.02.2009. svaki master rad mora rezultovati i naučno-stručnim radom objavljenim u [Zborniku FTN](http://www.zbornik.ftn.uns.ac.rs). Odbranu master rada nije moguće zakazati sve dok rad ne bude prihvaćen za objavljivanje u Zborniku FTN.

### Diplomski radovi

Studenti koji studiraju po nekom od starih nastavnih planova, imaju pravo da rade i brane '''diplomski''' rad. Napomene date za master radove odnose se i na diplomske radove, s tim što objavljivanje naučno/stručnog rada nije obavezno.

### Uputstvo za pisanje i formatiranje teksta

Tekst rada je potrebno napisati i formatirati prema uputstvu datom u [ovom]({{"/files/thesis/diplomski-sablon.doc" | prepend: site.baseurl}}) Word fajlu. Ovo uputstvo sadrži parametre za formatiranje teksta, ali i smernice za stil pisanja i strukturu rada. Kada se ovako formatiran tekst odštampa dvostrano, on može poslužiti za koričenje u B5 formatu uz sečenje papira duž velikih margina. 

Upustvo za pisanje i formatiranje teksta se odnosi na sve vrste radova (bachelor, master, diplomski).

Novi format naslovne strane dat je [ovde]({{"/files/thesis/naslovna.doc" | prepend: site.baseurl}}).

Novi format stranice sa zadatkom rada dat je [ovde]({{"/files/thesis/zadatak.doc" | prepend: site.baseurl}}).

### Predaja rada

Odštampan i ukoričen tekst rada predaje se mentoru u odgovarajućem broju primeraka - po jedan primerak za svakog člana komisije, jedan primerak za Biblioteku FTN, i (bar) jedan primerak za kandidata. Primerak koji se predaje u Biblioteku FTN mora biti tvrdo ukoričen, dok ostali primerci mogu biti meko ukoričeni (broširan povez). Primerak za Biblioteku FTN mora da potpiše mentor rada pre njegove predaje na studentsku službu.

Odbranu rada nije moguće zakazati pre nego što se tvrdo ukoričeni potpisani primerak preda na studentsku službu FTN.
